lter-70] lucr. anano rnwuns. ‘29

eum exhibuit ut mendicum, quod plurimum suos
perterruit quasi jam omni humano auxilio destitutos.
§. 33. Tertia vero die, peracto illius itinere, dum
sedente in hospitio snper his confabularentur ad in-
vicem et secum quaererent, quo possent divertere,
dominus Cantuariensis jucundo vultu, quasi nihil
adversitatis habens, et ad omnes fortunae impetus
invincibilis, moderato risu condolentibus allusit di·
cens: “Solus impetor, et me cedente non erit qui
vos persequatur acrius, nec adeptis amicorum bene·
ficiis, vos qni destituat amplius. Consortamini igitur,
et nolite expavescere.'’ “ ‘rur’ inquiunt “magis
miseremur, dum nescimus qno possis divertere, vir
tantae auctoritatis, a summis et ultimis derelictus
amicis? Archiepiscopus inquit: “Deo nostri curam
committimus. Et ex quo utriusque regni nobis prae·
cluditur aditus, nec ad Romanos latrones consolationis
gratia quis consulit nos recurrere, quippe qui misero·
rum spolia et sine delectu diripiunt: alia est nobis
via procedendum. Audivimus siqnidem circaArarim
fluvium Burgundiae usque ad partes provinciae liberi·
ores esse homines. Ad hos ego et unus mecum
pedites ibimus, qui visa afflictione nostra forsitan
nostri miserebuntur, victualia ministrantes ad tempuS,
donec nos visitaverat Deus. Potens est Deus et in
ultimo miseriae calculo suis adesse: et infideli deterior
est, qui de Dei desperat misericordia.” Et statim
adsuit pro foribus Dei miseratio. Accurrit enim qui-
dam serviens regis Franciae, qui diceret: “Dominus
rex vos ad curiam vocat.'’ Ad hoc ait unus eornm :
“Ut ejiciamur ‚a regno.” Archiepiscopns inquit:
“ Non es prophete, nec prophetae filius, noli vaticinari
. sinistra.''
§- 34. Venientes ergo invenerunt dominum regem
cum tristi vultu sedentem, et non assurgentem pro

 

